58 PRO SEX. ROSCJO.= ξς 69-72.

apud ceteros sapientissimi fuisse dicuntur, considerate:
prudentissima civitas Atheniensium, dum ea rerum potita 7ο
est, fuisse traditur 3 eius porro civitatis sapientissimum
Solonem dicunt fuisse, eum, qui leges, quibus hodiequoque
utuntur, scripsit ι is cum interrogaretur cur nullum suppli-
cium constituisset in eum, qui parentem necasset, respondit
se id neminem facturum putasse. Sapienter fecisse dicitur,
cum de eo nihil sanxerit, quod antea commissum non
erat, ne non tam prohibere quam admonere videretur.
Quanto nostri maiores sapientius? Qui cum intellegerent
nihil esse tam sanctum, quod non aliquando violaret
audacia, supplicium in parricidas singulare excogitaverunt,
ut, quos natura ipsa retinere in officio non potuisset, magni-
tudine poenae a maleficio summoverentur: insui volue-
runt in culeum vivos atque in flumen deici. 26. O singu· 71
larem sapientiam, iudices! Nonne videntur hunc hominem
ex rerum natura sustulisse et eripuisse, cui repente caelum,
solem, aquarn terramque ademerint, ut, qui eum necasset,
unde ipse natus esset, careret eis rebus omnibus, ex quibus
omnia nata esse dicuntur? Noluerunt feris corpus obicere,
ne bestiis quoque, quae tantum scelus attigissent, imma-
nioribus uteremur ; non sic nudos in flumen deicere, ne,
cum delati essent in mare, ipsum polluerent, quo cetera,
quae violata sunt, expiari putantur 3 denique nihil tam
vile neque tam volgare est, cuius partem ullam relique-
rint. Etenim quid est tam commune quam spiritus vivis, 72
terra mortuis, mare fluctuantibus, litus eiectis? Ita vivunt,
dum possunt, ut ducere animam de caelo non queant3 ita
moriuntur, ut eorum ossa terra non tangat3 ita iactantur
fluctibus, ut numquam adluantur; ita postremo eiciuntur,
ut ne ad saxa quidem mortui conquiescant, Tanti male-
ficii crimen, cui maleficio tam insigne supplicium est

