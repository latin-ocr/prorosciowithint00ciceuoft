PRO SEX. ROSCIO. ξξ 11-13. 37'

T lte present trial is one qs public interest. You lzave now tlte oppor-
tunity to stamp out an evil wlzz'clz may affi’ct us all.

5. Quanta multitudo hominum convenerit ad hoc iudi-
cium vides; quae sit omnium mortalium exspectatio,
quae cupiditas ut acria ac severa iudicia fiant intellegis ;
longo intervallo iudicium inter sicarios hoc primum com-
mittitur: cum interea caedes indignissimae maximaeque
factae sint, omnes hanc quaestionem te praetore mani-
festis maleficiis cotidianoque sanguine ’tdimissius sperant

12 futuram. Qua vociferatione in ceteris iudiciis accusa—
tores uti consueverunt, ea nos hoc tempore utimur qui
causam dicimus& petimus abs te, M. Fanni, a vobisque,
iudices, ut quam acerrime maleficia vindicetis, ut quam
fortissime hominibus audacissimis resistatis, ut hoc cogi-
tetis, nisi in hac causa qui vester animus sit ostenderitis,
eo prorumpere hominum cupiditatem et scelus et audaciam, ¹
ut non modo clam, verum etiam hic in foro ante tribunal
tuum, M. Fanni, ante pedes vestros, iudices, inter ipsa

13 subsellia caedes futurae sint. Etenim quid aliud hoc iu-
dicio temptatur, nisi ut id fieri liceat? Accusant ei, qui in
fortunas huius invaserunt 3 causam dicit is, cui praeter
calamitatem nihil reliquerunt3 accusant ei, quibus occidi
patrem Sex. Roscii bono fuit: causam dicit is, cui non
modo luctum mors patris attulit, verum etiam egestatem;
accusant ei, qui hunc ipsum iugulare summe cupierunt:
causam dicit is, qui etiam ad hoc ipsum iudicium cum
praesidio venit, ne hic ibidem ante oculos vestros truci-
detur3 denique accusant ei, quos populus poscit: causam
dicit is, qui unus relictus ex illorum nefaria caede
restat.

