78 PRO SEX. ROSCIO. “ ξς 119—122.

cruciatum dari cuperet, dum de patris morte quaereretur ;
res porro abs te eius modi postulabatur, ut nihil interesset, 120
utrum eam rem recusares an de maleficio confiterere.
Quae cum ita sint, quaero abs te quam ob causam recu-
saris. Cum occiditur Sex. Roscius, ibidem fuerunt. Servos
ipsos, quod ad me attinet, neque arguo neque purgo : quod
a vobis hoc pugnari video ne in quaestionem dentur,
suspitiosum est3 quod vero apud vos ipsos in honore
tanto sunt, profecto necesse est sciant aliquid, quod si
dixerint, perniciosum vobis futurum sit. ‘In dominos
quaeri de servis iniquum est.' ‘At neque in dominos quae-
ritur: Sex. enim Roscius reus est ; neque est iniquum in
hunc quaeri: vos enim dominos esse dicitis? ‘Cum
Chrysogono sunt.' Ita credo: litteris eorum et urbanitate
Chrysogonus ducitur, ut inter suos omnium deliciarum
atque omniurn artium puerulos ex tot elegantissimis
familiis lectos velit hos versari, homines paene operarios,
ex Amerina disciplina patris familiae rusticani. Non ita 121
est profecto, iudices: non est veri simile ut Chrysogonus
horum litteras adamarit aut humanitatem, non ut rei
familiaris negotio diligentiam cognorit eorum et fidem:
est quiddam, quod occultatur, quod quo studiosius ab ipsis
opprimitur et absconditur, eo magis eminet et apparet. 42.
Quid igitur? Chrysogonus suine maleficii occultandi causa 122
quaestionem de his haberi non volt? Minime, iudices: non
in omnis arbitror omnia convenire. Ego in Chrysogono,
quod ad me. attinet, nihil eius modi suspicor3 neque hoc
mihi nunc primum in mentem venit dicere. Meministis
me ita distribuisse initio causam: in crimen, cuius tota
argumentatio permissa Erucio est, et in audaciam, cuius
partes Rosciis impositae sunt: quicquid maleficii, sceleriS,
caedis erit, proprium id Rosciorum esse debebit 3 nimiam

