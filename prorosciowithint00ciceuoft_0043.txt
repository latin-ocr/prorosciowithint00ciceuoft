 

PRO SEX. ROSCIO. ξς 15-18. 39

nicipii, verum etiam eius vicinitatis facile primus, tum
gratia atque hospitiis florens hominum nobilissimorum ;
nam cum Metellis, Serviliis, Scipionibus erat ei non modo
hospitium, verum etiam domesticus usus et consuetudo,
quas, ut aequum est, familias honestatis amplitudinisque
gratia nomino: itaque ex omnibus suis commodis hoc
solum filio reliquit: nam patrimonium domestici prae-
dones vi ereptum possident, fama et vita innocentis ab

16 hospitibus amicisque paternis defenditur. Is cum omni

tempore nobilitatis fautor fuisset, tum hoc tumultu pro-
ximo, cum omnium nobilium dignitas et salus in discri-
men veniret‚ praeter ceteros in ea vicinitate eam partem
causamque opera, studio, auctoritate defendit; etenim
rectum putabat pro eorum honestate se pugnare, propter
quos ipse honestissimus inter suos numerabatur. Postea-
quam victoria constituta est ab armisque recessimus, cum
proscriberentur homines atque ex omni regione caperen-
tur ei, qui adversarii fuisse putabantur, erat ille Romae
frequens, in foro et in ore omnium cotidie versabatur,
magis ut exsultare victoria nobilitatis videretur quam
timere ne quid ex ea calamitatis sibi accideret. Erant ei
veteres inimicitiae cum duobus Rosciis Amerinis, quorum
alterum sedere in accusatorum subselliis video, alterum
tria huiusce praedia possidere audio: quas inimicitias si
tam cavere potuisset, quam metuere solebat, viveret:
neque enim, iudices, iniuria metuebat: nam duo isti sunt
T. Roscii, quorum alteri Capitoni cognomen est, iste, qui
adest, Magnus vocatur, homines huius modi: alter pluri-
marum palmarum vetus ac nobilis gladiator habetur, hic
autem nuper se ad eum lanistam contullt; ,quique ante
hanc pugnam tiro esset, [quod sciam,] facile ipsum ma-

18 gistrum scelere audaciaque superavit. 7. Nam cum hic

