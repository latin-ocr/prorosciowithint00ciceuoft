‚PRO SEX. ROSCIO· ξξ 106-110. 73

107 clientelam contulerunt. Haec possum omnia vere dicere,
sed in hac causa coniectura nihil opus est: ipsos certo
scio non negare ad haec bona Chrysogonum accessisse
impulsu suo. Si eum, qui indicii partem acceperit, oculis
cernetis, poteritisne dubitare, iudices, quis indicarit? Qui
sunt igitur in istis bonis, quibus partem Chrysogonus
dederit? Duo Roscii. Num quisnam praeterea? Nemo
est, iudices· Num ergo dubium est quin ei obtulerint hanc
praedam Chrysogono, qui ab eo partem praedae tulerunt?

108 Age nunc ex ipsius Chrysogoni iudicio Rosciorum factum
consideremus: si nihil in ista pugna Roscii quod operae
pretium esset fecerant, quam ob causam a Chrysogono
tantis praemiis donabantur? Si nihil aliud fecerunt, nisi
rem detulerunt, nonne satis suit eis gratias agi? Denique,
ut perliberaliter ageretur, honoris aliquid haberi? Cur tria
praedia tantae pecuniae statim Capitoni dantur? Cur quae
reliqua sunt iste Roscius omnia cum Chrysogono com-
muniter possidet? Nonne perspicuum est, iudices, has
manubias Rosciis Chrysogonum re cognita concessisse?

Jsbu may judge of tlte character of Capito from his treacherous
conduct on the deputatz‘on from the Ameriam to Sulla, in which
lte played into the hands of Chrysogonus.

109 38. Venit in decem primis legatus in castra Capito.
Totam vitam, naturam moresque hominis ex ipsa legatione
cognoscite: nisi intellexeritis, iudices, nullum esse offi-
cium, nullum ius tam sanctum atque integrum, quod non
eius scelus atque perfidia violarit et imminuerit, virum

110 optimum esse eum iudicatote. Impedimento est quo
minus de his rebus Sulla doceatur; ceterorum legatorum
consilia et voluntatem Chrysogono enuntiat3 monet ut
provideat ne palam res agatur ; ostendit, si sublata sit

