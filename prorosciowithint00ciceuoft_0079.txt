PRO SEX. ROSCIO. ςκᾷ 112-115. 75

duas res sanctissimas violat, amicitiam et fidem: nam
neque mandat quisquam fere nisi amico neque credit nisi
ei, quem fidelem putat. Perditissimi est igitur hominis
simul et amicitiam dissolvere et fallere eum, qui 'laesus

113 non esset, nisi credidisset. Itane est? In minimis rebus
qui mandatum neglexerit, turpissimo iudicio condemnetur
necesse est, in re tanta cum is, cui fama mortui, fortunae
vivi commendatae sunt atque concreditae, ignominia mor-
tuum, inopia vivum adfecerit, is inter honestos homines
atque adeo inter vivos numerabitur? In minimis privat-
isque rebus etiam neglegentia mandati in crimen iudici-
umque [infamia] vocatur, propterea quod, si ratione fiat,
illum neglegere oporteat qui mandarit, non illum qui
mandatum receperit: in re tanta, quae publice gesta atque
commissa sit, qui non neglegentia privatum aliquod com-
modum laeserit, sed perfidia legationis ipsius caerimoniam
polluerit maculaque asperserit, qua is tandem poena ad-

114 ficietur aut quo iudicio damnabitur? Si hanc ei rem pri-
vatim Sex. Roscius mandavisset, ut cum Chrysogono
transigeret atque decideret, inque eam rem fidem suam,
si quid opus esse putaret, interponeret, illeque sese factu-
rum recepisset, nonne, si ex eo negotio tantulum'in rem
suam convertisset, damnatus per arbitrum et rem resti-

115 tueret et honestatem omnem amitteret? Nunc non hanc
ei rem Sex. Roscius mandavit, sed, id quod multo gravius
est, ipse Sex. Roscius cum fama, vita bonisque omnibus a
decurionibus publice [Roscio] mandatus est 3 et ex eo
T. Roscius non paulurn nescio quid in rem suam con-
vertit, sed hunc funditus evertit bonis, ipse tria praedia
sibi depectus est, voluntatem decurionum ac municipum
omnium tantidem quanti fidem suam fecit.

